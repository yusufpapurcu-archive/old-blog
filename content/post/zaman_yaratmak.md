+++
title = "Zaman Yaratmak"
date = 2022-02-07T20:48:25+03:00
summary = "Zaman Yaratmak adlı ilham verici kitaptan çıkardığım kısa özet ve notlar."
categories = ["books"]
tags = []
draft = false
+++
### Jake Knapp ve John Zeratsky
İkisi birlikte kitapta da bahsi geçen **"The Sprint Book"** kitabı üzerine çalışıp deneyler yapmışlar.

İkisi de zamanında Google altında (Jake Gmail / John YouTube) çalışmış başarılı tasarımcılar.

İkisininde ana odak noktası zamanın verimli kullanılması üzerine olmuş. Zaten bundan dolayı zaman yönetimi üzerine iki tane başarılı kitapları var.

### Kitabın ana fikri
İnsan zamanı değerli, bu zamanı ne kadar verimli geçireceğimiz ise bizim elimizde. Verim kısmı yanlış anlaşılmasın. Daha fazla çalışmak daha çok şey yapmak kadar tüm bunları rahat bir kafa ile yapabilmek de önemli bir metrik verimimizi ölçerken.

Kitabın girişi zaten bu şekilde. İnsan hayatının kayışlarını tutan iki durumdan bahsediliyor. **Meşgul Çoğunluk** ve **Sonsuzluk Havuzları**. **Meşgul Çoğunluk** size boş vakitlerinizi bile zindan eden ve size sürekli iletişimde olma zehrini veren durumdur. Size normal olanın sürekli meşgul olmak olduğu masalını anlatır. **Sonsuzluk Havuzları** ise bu çoğunluğun ilacı gibi gözüken ama sadece değerli zamanınızı hiç ettiğiniz alanlardır. Bunun için Twitter, YouTube, Tiktok gibi aklınıza gelebilecek envai çeşit sosyal medya uygulamasını örnek olarak düşünebilirsiniz. İçeriğinde son olmayan her uygulama bilinçsiz kullanımda Sonsuzluk Havuzu olma potansiyeli taşır.

Daha sonrasında sprint yöntemini denerken edindikleri deneyimler ile 4 ana başlık belirleyen Jake ve JZ bunu kendi hayatlarında deneyip başarılı olunca kitap haline getirmiş. Bu 4 adım şu şekilde:
- **Odak Noktası Belirleme**: Sprintlerde her gün odaklanacakları tek bir görev ile ekibin daha iyi performans sergilediğini fark etmelerinden geliyor bu başlık.
- **Lazer Modu**: Bu başlığın çıkış noktası, sprint boyunca dikkat dağıtıcıları (telefon, email, sosyal medya vb..) engellemenin performansı ve iş kalitesinde artış sağlaması.
- **Enerji Sağlayın**: Enerji yükseltecek aktivitelerin ekip performansında artış sağlaması bu başlığın çıkış noktası.
- **Düşünceni Yansıt**: Yaptıkları deneyler ile bu teknikleri adım adım geliştirmelerinden ötürü eklenen bir başlık. Protestan bir hareket gibi gözükse de gün sonu dönüt verme şeklinde gerçekleştirilen basit bir eylem aslında.

### Zaman Yaratmak Nasıl İşler?
Zaman Yaratmak üstteki 4 başlığın günlük tekrarlandığı bir süreçtir. İlk adım **Odak Noktası** belirlemektir. Odak noktasını belirledikten sonra onun üzerine ilerlemek için kendinizi **Lazer Modu**'na geçireceksiniz. Ve tabi tüm bunlara yetişirken kendinize **Enerji Sağlayacaksınız**. Aslında çok basit olan bu sürecin bitiminde de sonraki gün daha iyisini yapabilmek için **Düşünceni Yansıt**'malısın.

Bu süreçte kusursuz olmak mümkün değil. Elbette pas geçtiğimiz günler olacak. Ama unutulmaması gerekilen yegane şey her günün yeni bir başlangıç olduğu. Ayrıca odak noktamızı taş tablete kazımıyoruz, günün gidişatına göre yönünü değiştirebiliriz.
(Not: Odak noktası değiştirilemez olarak düşünmeyin, ben yaptım ve uyulmayan bir odak noktasındansa yolda değişen bir odak noktasını tercih edeceğime kanaat getirdim.)

Kitap, görece basit duran başlıklar altında listelenen 82 teknik ile her bir adım için kendimize en uygun olan taktikleri bulmamız amaçlanmış.
### Hoşuma Giden Teknikler
- **Okudukça Dolduracağım**
### Devamında okunacaklar
Sanırım buraya şimdilik sadece **"The Sprint Book"**'u yazacağım. Hem sprint felsefesini anlamak hem de bu ikilinin başka bir kitabını okumuş olmak için okuyacağım.

Kitapta sözü edilen **Rapt: Attention and the Focused Life** Kitabını da merak ettim. JZ'in favori kitaplarından birisiymiş ayrıca.