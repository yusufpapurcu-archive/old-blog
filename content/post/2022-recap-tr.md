+++
title = "[🇹🇷] 2022 Benim için nasıl geçti?"
date = 2022-12-30T19:00:47Z
description = "İyisiyle kötüsüyle 2022'yi atlattık, kendi açımdan 2022 nasıl geçti özetledim. Yeni yıla girmeden önce her yıl bu tarz geçmişe dönük yazmayı alışkanlık haline getirdiğim için mutluyum :)"
categories = ["yearly-recap"]
tags = ["2022"]
draft = false
+++
İyisiyle kötüsüyle 2022'yi atlattık, kendi açımdan 2022 nasıl geçti özetledim.
Yeni yıla girmeden önce her yıl bu tarz geçmişe dönük yazmayı alışkanlık haline getirdiğim için mutluyum :)

<!--more-->

## Kişisel Gelişim, Nereden Nereye?

---

Bu sene çokça felsefi okuma yapmama rağmen şu an kafam oldukça bulanık ve yaptığım tek şey anı yaşayıp yakın gelecek kaygısı hissetmek, yanlış anlaşılmasın kötü yönde değil. Sadece çok fazla opsiyon var ve ben ne yapacağımı bilmiyorum.

Anlık zihin dünyam haricinde bir yazılım mühendisi olarak sonunda büyük bir firmaya girip daha düzenli bir ortamda bu işin ne kadar zevkli olduğunu deneyimledim.

## Yeni Hedefler Neler? Plan Nereden Nereye Döndü?

---

OKR’larımdan alıntı yapayım hemen:

- Travel to 5 countries in Europe within the next year.
- Promote to Senior Software Engineer within the next year.
- Increase the subscribers and watch time on my YouTube channel by 150% within the next year.
- Incorporate calisthenics into my daily routine within the next year.

Karışık ve belirsiz planlar yerine daha nokta atışı hedefler seçmeye çalıştım bu sene. Geçen seneye paralel diyebilirim sanırım hedeflerim için. Tek fark bu sene(ya da seneye girerken) çok hırslı/heyecanlı değilim.

## Yeni yıl başlıkları
2023'e girerken önemli gördüğüm bir kaç başlığı listeledim.

### 1. Hedefe odaklı ve kendini adamış olmak

---

Bu senenin başlığını dikkat dağıtıcılardan muzdarip olduğum bir sene olduğundan dolayı seçtim. Tepeye yarışan başka başlıklar olabilir, neyse.

Ayrıca dürüst olayım, sosyal medya kısıtlaması hariç buraya yazabileceğim bir şey yok galiba.

(yazıyı yazarken elim istemsizce iki kere twitter açmaya yeltendi)

### 2. Parayla haşır neşir olmak

---

Madem başlıklar kısa olacak hepsini yazayım bari. Parayla haşır neşir olmak önemli başlıklardan çünkü her ne kadar bu sene sadece borsa ile ilgilenip 5 basamaklı kazanç elde etmiş olsam da hala paranın ne olduğunu ve gücünü kavrayamadığımı düşünüyorum.

### 3. Kayıt altına almak

---

İnsan hafızası kendini sürekli boşaltan 64GB’lik iPhone X gibi. Kısa dönem hafıza bu kadar düşük alana sahipken neden detay kaybetme riskine girelim ki? 

Yazmak, fotoğraf ve video çekmek önemli. Daha çok yapmalıyım.

### Dil Öğrenme Üzerine Ne Yaptım?

---

Evet, gelelim bu yılın önemli konularından birine. Genel çalışmamı biraz daha Portekizce üzerine kaydırıp İngilizce/Japonca aynı seviyede tutmayı düşünüyorum.

#### İngilizce

Oldukça ilerlediğimi düşünüyorum, özellikle konuşma ve dinleme konusunda ortalamayı yakaladım.

#### Japonca

Anime izleyip kursta ilerlemek dışında hiç bir ekstra yapmadım. Belli kalıplara iyice alıştım, okuma yazma konusundan ziyade günlük kullanımlara kulağım iyice aşina olduğu için fena durumda değil diyebilirim.

#### Portekizce

Evet, ne alaka diyeceksin biliyorum. Yeni işim yüzünden Portekiz’e taşındım. Dili ve kültürü zerre ilgimi çekmeyen bir yer. Ama schengen veriyor sonuçta, gezmek için güzel avantajları var. Vulgate Latin dillerinden biri olması yüzünden İspanyolca ve İtalyanca’ya kapı aralıyor. Fena değil. Şu anki bilgim sıfır, ama 2024’e kadar portekizde kalırsam en azından günlük konuşmaları halletmiş olmak istiyorum.

## Oyun oynamak

---

Liste yapıp geçeyim yine:

- **League of Legends**: Klasik, cehennemden çıkma oyun. 1 aydır oynamadım mutluyum. Sadece Zeitnot izliyorum bu aralar.
- **Minecraft**: Boş vakit geçirmelik, fazla oynamadım zaten.
- **World of Tanks**: Aynı muhabbetler, yükle sil yaptım fazla bulaşmadım bu yıl.
- **Rainbow Six Siege**: Fena değil ağalarla mekan basmaca. 2-3 kere internete gittiğimizde oynadım.
